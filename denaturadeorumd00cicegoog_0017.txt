Lm. 1., CAP. 11.-v.‚ ς 4-11. τ

dam putavi, magni exist-imaus iuteresse ad decus et
ad laudem civitatis res tam graves tamque praeclaras
Latinis etiam litteris contineri. 8. quue me minus
instituti mei paenitet, quod facile sentio quam multo-
rum non modo discendi, sed etiam scribendi studia
commoverim. Complures enim Graecis institutio-
nibus eruditi ea, quae didicerant, cum civibus suis
communicare non poterant, quod illa, quae a Graecis
accepissent, Latine dici posse diffiderent. Quo in
genere tantum profecisse videmur, ut a Graecis ne
verborum quidem copia vinceremur. 9. Hortata
etiam est, ut me ad haec conferrem, animi aegritudo
fortunae magna et gravi commota iniuria, cuius si
maiorem aliquam levationem reperire potuissem, non
ad hanc potissimum confugissem. Ea vero ipsa nulla
ratione melius frui potui, quam si me non modo ad
legendos libros, sed etiam ad totam philosophiam
pertractandam dedissem. Omnes autem eius partes
atque omnia membra tum facillime noscuntur, cum
totae quaestiones scribendo explicantur. Est enim
admirabilis quaedam continuatio seriesque rerum, ut
alia ex alia nexa et omnes inter se apta-e colligatae-
que videantur. · V. 10. Qui autem requirunt quid
quaque de re ipsi sentiamuS, curiosius id faciunt
quam necesse cst. N on enim tam auctores in dispu-
tando quam rat-ionis momenta quaerenda sunt. Quin
etiam obest plerumque iis, qui discere volunt, aucto-
ritas eorum‚ qui se docere profitentur: desinunt enim
suum iudicium adhibere, id habent ratum, quod ab
ec, quem probant, iudicatum vident. Nec vero pro-
bare soleo id, quod de Pythagoreis accepimus, quos
ferunt, si quid adfirmarent in disputando, cum ex
iis quaereretur, qua re ita esset, respondere solitos:
Ipse dixit. ‘⁴ Ipse ’' autem erat Pythagoras Tantum
opinio praeiudicata poterat, ut etiam siue ratione va-
leret auctoritas. 1 1. Qui autem admirantur nos hanc

potissimum disciplinam secutOS, his quattuor Acade-
micis libris satis responsum videtur. Neo vero εἶθ·

J c>

