20 “ DE NATURA DEORUM.

formam et vitam et actionem mentis atque agita-
tionem in dec.

XVIII. 46. Ac deforma quidem partim natura
nos admonet, partim ratio docet. Nam a natura ha· ·
bemus omnes omnium gentium speciem nullam aliam
nisi humanam deorum. Quae enim forma alia‘oc-
currit umquam aut vigilanti cuiquam aut dormienti?
Sed, ne omnia revocentur ad primas notioneS, ratio
hoc idem ipsa declarat. 47. Nam cum praestan-
tissimam naturam, vel quia beata est vel quia scm-
piterna, convenire videatur eandem esse pulcherri-
mam, quae compositio membrorum, quae conforma-
tio lineamentorum, quae figura, quae species humana
potest esse pulchrior? Vos quidem, Lucili, soletis-
nam Cotta meus modo hoc, modo illud—cum ar-
tificium effingitis fabricamque divinam, quam sint
omnia in hominis figura non modo ad usum, verum
etiam ad venustatem apta describere. 48. Quod si
omnium animantium formam vincit hominis figura,
deus autem animans est, ea figura profecto est quae
pulcherrima cst omnium, quoniamque deos beatissi-
mos esse constat, beatus autem esse sine virtute
nemo potest nec virtus sine ratione constare nec
ratio usquam inesse nisi in hominis figura, hominis
esse specie deos confitendum est. 49. Nec tamen ea
species corpus est, sed quasi corpuS‚ nec habet sangui-
nem, sed quasi sanguinem. XIX. Haec quamquam
et inventa sunt acutius et dicta subtilius ab Epicur0‚
quam ut quivis ea possit agnoscere, tamen fretus in-
tellegentia vestra dissero brevius quam causa desi-
derat. Epicurus autem, qui res occultas et penitus
abditas non modo viderat anim0, sed etiam sic trac-
tat, ut manu, docet eam aese vim et naturam deo-
rum, ut primum non sensu, sed mente‘ cernatur, nec
soliditate quadam nec ad numerum, ut ea, quae ille
propter firmitatem στερέμνια appellat, sed imaginibus
similitudine et transitione perceptis: cum infinita
simillimamm imaginum species ex innumerabilibus

 

