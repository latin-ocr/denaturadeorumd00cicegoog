34 DE NATURA DEORUM.

quaerenda sunt quibus hoc refellatur? Utinam tam
facile vera invenire possem quam falsa convincere!
XXXIII. Etenim enumerasti memoriter et copiose,
ut mihi quidem admirari luberet in homine esse Ro-
mano tantam scientiam, usque a Thale Milesio dc deo-
rum natura philosophorum sententiaa 92. Omnesne
tibi illi delirare visi sunt, qui sine manibus et pedibus

constare deum posse decreverunt? Ne hoc quidem 1

vos movet, considerantes quae sit utilitas quaeque
oppoxtunitas in homine membrorum, ut iudicetis
membris humanis deos non egere? Quid enim pe-
dibus opus est sine ingressu? quid manibuS, si nihil
comprehendendum est? quid reliqua descriptione om·-
nium corporis partium, in qua nihil inane, nihil sine
causa, nihil supervacaneum est? Itaque nulla ars
imitari sollertiam naturae potest. Habebit igitur
linguam deus et non loquetur, denteS, palatum, fauces
nullum ad usum, quaeque procreationis causa natura
corpori adfinxit, ea frustra habebit dena, nec externa
magis quam interiora, cor, pulmones„ iecur, cetera,
quae detracta utilitate quid habent venustatis? quan-
do quidem haec esse in deo propter pulchritudinem
vultis, 93. Istisne fidentes somniis non modo Epi-
curus et Metrodorus et Hermarchus contra Pythago-
' ram, Platonem Empedoclemque dixerunt, sed mere-
tricula etiam Leontium contra Theophrastum scribere
ausa est? scito illa quidem sermone et Attico sed ta-
men. . . . Tantum Epicuri hort-us habuit licentiae. Et
soletis queri? Zeno quidem etiam litigabat. Quid
dicam Albucium? Nam Phaedro nihil eleganti11S‚
nihil humanius, Sed stomachabatur senex, si quid
asperius dixeram, cum Epicurus Aristotelem vexarit
contumeliosissime, Phaedoni Socratico turpissime
male dixerit, Metrodori sodalis sui fratrem, Timocra-
tem, quia nescio quid in philosophia dissentiret, totis
voluminibus conciderit, in Democritum ipsum, quem
secutus est, fuerit ingratnS, Nausiphanem, magistrum
suum, a quo [non] nihil didicerat, tam male accepe-

