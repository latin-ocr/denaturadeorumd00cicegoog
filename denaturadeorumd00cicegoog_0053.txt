LIB. 1., CAP. xlm-XLIII„ ᾗ 115-121. 48

tio maxime tractata ab Euhemero est, quem noster et
interpretatus et secutus est praeter ceteros Ennius
Ab Euhemero autem et mortes et sepulturae demon-
strantur deorum. Utrum igitur hic confirmasse vide-
tur religionem an penitus totam sustulisse? Omitto
Eleusina, sanctam illam et augustam,

Ubi initiantur gentes orarum ultimae,

praetereo Samothraciam eaque quae Lemni

Nocturno aditu occulta coluntur,
Silvestribus saepibus densa.

Quibus explicatis ad rationemque revocatis rerum
magis natura cognoscitur quam deorum.

XLIII. 120. Mihi quidem etiam DemocrituS‚ vir
magnus in primia cuius fontibus Epicurus hortulos
suos irrigavit, nutare videtur in natura deorum.
Tum enim censet imagines divinitate praeditas
inesse in universitate rerum, tum principia mentis,
quae sunt in eodem universe, deos esse dicit, tum
animantes imagines, quae vel prodesse nobis solent
vel nocere, tum ingentes quasdam imagines tantas-
que, ut uuiversum mundum complectantur extrinse-
cuS. Quae quidem omnia sunt patria Democriti
quam Democrito digniora. 121. Quis enim istas
imagines comprehendere animo potest, quis admi-
rari, quis aut cultu aut religione dignas iudicare?
Epicurus vero ex animis hominum extraxit radicitus
religionem, cum dis immortalibus et opem et gra·
tiam sustulit. Quem enim optimam et praestantis-
simam naturam dei dicat esse, negat idem esse in
deo gratiam. Tollit id quod maxime proprium est
optimae praestantissimaeque naturae. Quid enim
est melius aut quid praestantius bonitate et benefi-
centia? Qua cum carere deum vultiS, neminem deo
nec deum nec hominem carum, neminem ab eo ama·
ri, neminem diligi vultis, Ita fit ut non modo ho-
mines a dis, sed ipsi di inter se ab aliis alii neglegan-

