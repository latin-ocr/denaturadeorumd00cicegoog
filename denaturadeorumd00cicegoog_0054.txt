44 ’ DE NATURA DEORUM.

tur. XLIV. Quanto Stoici melina, qui a vobis re·-
prehendunturl Censent autem sapientes sapienti⁴
bus etiam ignotis esse amicos. Nihil est enim vir-
tute amabilius, Quam qui adeptus erit, ubicumque
erit gentium, a nobis diligetur. 122. Vos autem
quid mali datis», cum in imbecillitate gratificationem

et benevolentiam ponitis! Ut enim omittam vim '

et naturam deorum, ne homines quidem censetis, nisi
imbecilli essent, futuros beneficos et benignos fuis-
se? Nulla est caritas naturalis inter bonos? Carum
ipsum verbum est amoriS, ex quo amicitiae nomen
est ductum, quarn si ad fructum nostrum referemus,
non ad illius commoda quem diligimus, non erit ista
amicitia, sed mercatura quaedam utilitatum suarum.
Prata et arva et pecudum greges diliguntur isto
mod0, quod fructus ex eis capiuntur, hominum cari-
tas et amicitia gratuita est. Quanto igitur magis
deorum, qui nulla re egentes et inter se diligunt et
hominibus consulunt. Quod ni ita sit, quid venera·
mur, quid precamur deos? cur sacris pontificeS‚ cur
auspiciis augures praesunt? quid optamus a dis im·
mortalibus? quid vovemus? At etiam liber est Epi·
curi de sanctitate. 123. Ludimur ab homine non
tam faceto quam ad scribendi licentiam libero·
Quae enim potest esse sanctitas, si di humana non
curanti quae autem animans natura nihil cui-ansi
Verius est igitur nimirum illud, quod familiaris om-
nium nostrum Posidonius disseruit in libro quinto
de natura deorum, nullos esse deos Epicuro videri
quaeque is dedis immortalibus dixerit, invidiae de-
testandae gratia dixisse: neque enim tam desipiens
fuisset, ut homunculi similem deum fingeret, linea-
mentis dumtaxat extremiS, non habitu solid0, mem-
bris hominis praeditum omnibus, usu membrorum
ne minimo quidem, exilem quendam atque perluci-
dum, nihil cuiquam tribuentem, nihil gratificantem,
omnino nihil curantem, nihil agentem. Quae natu-
ra primum nulla esse potest, idque videns Epicurus

