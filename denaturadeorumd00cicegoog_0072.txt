62 - DE NATURA DEORUM.

mobilitate celerrima csse.. Qua re cum in aethere
astra gignantur, consentaneum est in his sensum in-
esse et intellegentiam, ex quo efficitur in deorum nu-
mero astra esse ducenda. XVI. Etenim licet videre
acutiora ingenia et ad intellegendum-aptiora eorum,
qui terras incolant eaS, in quibus aer sit purus ac te-
nuis, quam illorum, qui utantur crasso caelo atque
concreto, 43. Quin etiam cibo quo utare interesse
aliquid ad mentis aciem putant. 'Probabile est igi-
tur praestantem intellegentiam in sideribus esse, quae
et aetheriam partem mundi incolant, et marinis ter-
renisque umoribus longo intervallo extenuatis alan-
tur. Sensum autem astrorum atque intellegentiam
maxime declarat ordo eorum atque constantia—nihil
est enim quod ratione et numero moveri possit sine
consilio-—in quo nihil est temerarium, nihil varium,
nihil fortuitum. Ordo autem siderum et in omni
aeternitate constantia neque naturam significat—est
enirn plena rationis—neque fortunam, quae amica
varietati constantiam respuit. Sequiturergo ut ipsa
sua sponte, suo sensu ac divinitate moveantur. 44.
Nec vero Aristoteles non laudandus in eo quod om·-
nia, quae moventur, aut natura moveri censuit aut vi
aut voluntate, moveri autem solem et lunam et side-
ra omnia: quae autem natura moverentur, haec aut
pondere deorsum aut levitate in sublime ferri, quo-
rum neutrum astris contingeret, propterea quod eo-
rum motus in orbem circumque ferretur. Nec vero
dici potest vi quadam maiore fieri ut contra naturam
astra moveantur. Quae enirn potest maior esse 2 Re-
stat igitur ut motus astrorum sit voluntarius. Quae
qui videat non indocte solum, verum etiam impie fa-
ciat, si deos esse neget. Nec sane multum interest
utrum id neget an eos omni procuratione atque ac-
tione privet: mihi enim qui nihil agit esse omnino
non videtur. Esse igitur deos ita perspicuum est, ut,
id qui neget, vix eum sanae mentis existimem. XVII.
45. Restat ut qualis eorum natura sit consideremus.

