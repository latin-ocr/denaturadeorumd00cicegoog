0‘2· DE NATURA DEORUM. .-

confixae venenatis sagittis, herbam quaerere, quae dic·-
tamnus vocaretur, quam cum gustavissent, sagittasex-
cidere dicunt e corpore. 127. Cervaeque paulo ante
partum perpurgant se quadam herbula, quae seselis
dicitur. Iam illa cernimuS, ut contra vim et metum
suis se armis quaeque defendat. Cornibus tauri, apri
dentibus, morsu leones, aliae fuga se, aliae occultatio-
ne tutantur‚ atramenti effusione saepiae, torpore tor-
pedines, multae etiam insectantes odoris intolerabili
foeditate depellunt. LI. Ut vero perpetuus mundi
esset ornatus, magna adhibita cura est a providentia
deorum, ut semper essent et bestiarum genera et ar-
borum omniumque rerum, quae a terra stirpibus con-
tinerentur. Quae quidem omnia eam vim seminis ha-
bent in se, ut ex uno plura generentur, idque semen
inclusum estin intima parte earum bacarum, quae ex
quaque stirpe funduntur, iisdemque seminibus et ho-
mines adfatim vescuntur et terrae eiusdem generis
stirpium renovatione complentur. 128. Quid loquar
quanta ratio in bestiis ad perpetuam conservationem
earum generis appareat? N am primum aliae mares,
aliae feminae sunt, quod perpetuitatis causa machina-
ta natura est. Deinde partes corporis et ad procre-
andum et ad concipiendum aptissimae et in mare et
in femina commiscendorum corporum mirae libidi-
nes. Cum autem in locis semen insedit, rapit om-
nem fere cibum ad sese eoque saeptum fingit animal:
quod cum ex utero elapsum excidit, in iis animanti·
bus, quae lacte aluntur, omnis fere cibus matrum lac·
tescere incipit, eaque, quae paulo ante nata sunt, sine
magistre, duce natura, mammas appetunt earum ue
ubertate saturantur. Atque ut intellegamus nihilio-
rum esse fortuitum et haec omnia esse opera provi⁴
dae sollertisque naturae, quae multiplices fetus pro-
creant, ut sues, ut canes, his mammarum data est
multitudo, quas easdem paucas habent eae bestiae,
quae pauca gignunt. 129. Quid dicam quantus amor
bestiarum sit in educandis custodiendisque iis, quae

