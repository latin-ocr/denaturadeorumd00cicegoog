LIB.11.,cAP.L.-L111., 5 126-131. 93

procreaverunt, usque ad eum finem dum possint se
ipsa defendere? etsi pisces, ut aiunt, ova cum genue-
runt, relinquunt: facile enim illa aqua et sustinentur
et fetum fundunt. LII. Testudines autem et croco-⁴
dilos dicunt, cum in terra partum ediderint, obruere
ονε, deinde discedere: ita et nascuntur et educantur
ipsa per sese. Iam gallinae avesque reliquae et quie·
tum requirunt ad pariendum locum et cubilia sibi
nidosque construunt eosque quam possunt mollissi-
me substernunt, ut quam facillime ova serventur: ex
quibus pullos cum excluserunt, ita tuentur, ut et pen-
nis foveant, ne frigore laedantur, et, si est calor a sole, ¹
se opponant. Cum autem pulli pennulis uti possunt,
tum volatus eorum matres prosequuntur, reliqua cura
liberantur. 130. Accedit etiarn ad non nullorum ani-
mantium et earum rerum, quas terra gignit, conserva·
tionem et salutem hominum [etiam] sollertia et dili-
gentia. Nam multae et pecudes et stirpes sunt, quae
sine procuratione hominum salvae esse non possunt.
Magnae etiam opportunitates ad cultum hominum
atque abundantiam aliae aliis in locis reperiuntur.
Aegyptum Nilus irrigat et, cum tota aestate obrutam
oppletamque tenuit, tum recedit mollitosque et obli-
matos ad serendum agros relinquit. Mesopotamiam
fertilem efficit Euphrates, in quam quot annos quasi
novos agros invehit. Indus vere, qui est omnium
fluminum maximae, non aqua solum agros laetificat
et mitigat, sed eos etiam conserit: magnam enim
vim seminum secum frumenti similium dicitur de·-
port-are. 131. Multaque alia aliis in loci commemo-
rabilia proferre possum, multos fertiles agros alios
aliorum fructuum. LIII. Sed illa quanta benignitas
naturae, quod tam multa ad vescendum, tam varia,
tam iucunda gignit, neque ea uno tempore anni, ut
semper et novitate delectemur et copia! Quam 'tem-
pestivos autem dedit, quam salutares non modo ho-
minum, sed etiam pecudum generi, iis denique omni-
bus, quae oriuntur e terra, ventos Etesias, quorum flatu

