LIB.111., CAP. vnn-X„ 5 19-25. ⁸ 115

disertus et quidem mathematicae, musicus, omni de-
nique doctrina erudituS‚ postremo philosophus erit
mundus. Saepe dixti nihil fieri sine deo nec ullam
vim esse naturae, ut sui dissimilia posset effingere.
Concedam non modo animantem et sapientem esse
mundum, sed fidicinem etiam et tubicinem‚ quoni-
am earum quoque artium homines ex eo procrean-
tur? Nihil igitur adfert pater ister Stoicorum qua
re mundum ratione uti putemus, ne cur animantem
quidem esse. Non est igitur mundus deus, et ta·
men nihil est eo melius: nihil est enim eo pulchri-
us, nihil salutarius nobis, nihil ornatius aspectu mo-
tuque constantius Quod si mundus universus non
est dena, ne stellae quidem, quas tu innumerabiles
in deorum numero reponebas, quarum te cursus ae-
quabiles aeternique delectabant, nec mehercule iniu-
ria: sunt enim admirabili incredibilique constantia.
24. Sed non omnia, Balbe, quae cursus certos et con-
stantes habent‚ ea deo potius tribuenda sunt quam
naturae. X. Quid Chalcidico Euripo in motu idem-
tidem reciprocando putas fieri posse constantius?
quid freto Siciliensi, quid Oceani fervore illis in lo-

cis, Europam Libyamque rapax ubi dividit unda?

Quid? aestus maritimi vel Hispanienses vel Britan-
nici eorumque certis temporibus vel accessus vel re-
cessus sine deo fieri nonne possunt? Vide, quaes0,
si omnes motus omniaque, quae certis temporibus
ordinem suum conservant, divina dicimuS, ne tertia-
nas item febres et quartanas divinas esse dicendum
sit, quarum reversione et motu quid potest 'esse con-
stantius? Sed omnium talium rerum ratio redden-
da est. 25. Quod vos cum facere non potestis, tam·
quam in aram confugitis ad deum.

Et Chrysippus tibi acute dicere videbatur, homo
sine dubio versutus et callidus—versutos eos appel-
le, quorum celeriter mens versatur, callidos autem,
quorum tamquam manus opere, sic animus usu con«

