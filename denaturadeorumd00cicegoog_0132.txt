122 DE NATURA DEORUM.

et Neptunum [deum] numeras: ergo etiam Orcus,
frater eorum, deuS, et illi, qui fluere apud inferos di-
cuntur, Acheron, Cocytus, Styx, Pyriphlegethon, tum
Charon, tum Cerberus di putandi. 44. At id qui-
dem repudiandum. Ne Orcus quidem igitur? Quid
dicitis ergo de fratribus? Haec Carneades aiebat,
non ut deos tolleret—quid enim philosopho minus
conveniensi—sed ut Stoicos nihil de dis explicare
convinceret. Itaque insequebatur. Quid enim aie-
bat? si ii fratres sunt in numero deorum, num de
patre eorum Saturno id negari potest, quem vulgo
maxime colunt ad occidentem? Qui si est deuS‚ pa·
trem quoque eius Caelum esse deum confitendum
est. Quod si ita est, Caeli quoque parentes di ha·
bendi sunt, Aether et Dies eorumque fratres et soro?
res», qui a genealogis antiquis sic nominant-ur, Amor,
Dolor, Metus, Labor, Invidentia, Fatum, SenectuS,
MorS, Tenebrae, Miseria, Querela, Gratia, Fraus, Per—
tinacia, Parcae, Hesperides, Somnia, quos omnes Ere-
bo et Nocte natos ferunt. Aut igitur haec monstra
probanda sunt aut prima illa tollenda. XVIII. 45.
Quid? Apollinem, Volcanum, Mercurium, ceterOS,
deos esse dices: de Hercule, Aesculapio, Libero,
Castore, Polluce dubitabis? At hi quidem coluntur
aeque atque illi, apud quosdam etiam multo magiS.
Ergo hi di sunt habendi mortalibus nati matribus?-
Quid? AristaeuS, qui olivae dicitur invent-or, Apolli-
nis filius, TheseuS, qui Neptuni, reliqui, quorum pa-
tres di, non erunt in deorum numero? Quid, quo-
rum matres? Opinor, etiam magis, Ut enim iure
civili qui est matre libera liber est, item iure natu·
rae, qui dea matre est, deus sit necesse est. Ita-
que Achillem Astypalaeenses insulani sanctissime co·
lunt: qui si deus est, et Orpheus et Rhesus di sunt
Musa matre nati, nisi forte maritimae nuptiae terre·
nis anteponuntur. Si hi di non sunt, quia nusquam
coluntur, quo modo illi sunt? 46. Vide igitur ne
virtutibus hominum isti honores habeantur, non im·

