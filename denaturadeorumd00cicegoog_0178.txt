'168 · . DE DIVINATIONE.

dormitare coepisse. Itaque, quamquam iter instaret,
te tamen silentium fieri iussisse neque esse passum
te excitari: cum autem experrectus esses hora secun-
da fere, te sibi somnium narravisse: visum tibi esse,
cum in locis solis maestus errareS, O. Marium cum
fascibus laureatis quaerere cx te quid tristis esses,
cumque tu te patria v i pulsum esse dixisseS, prehen-
disse eum dexteram tuam et bono animo te iussisse
esse lictorique proximo tradidisse, ut te in monumen-
tum suum deduceret, et dixisse in eo tibi salutem
fore. Tum et se exclamasse Sallustius narrat redi-
tum tibi celerem et gloriosum paratum et te ipsum
visum somnio delecta-ri. Nam illud mihi ipsi celeri·
ter nuntiatum est, ut audivisses in monumento Marii
de tuo reditu magnificentissimum illud senatus consul-
tum esse factum referente optimo et clarissimo viro
consule, idque frequentissimo theatro incredibili cla-
more et plausu comprobatum, dixisse te nihil illo
Atinati somnio fieri posse divinius

XXIX. 60. At multa falsa. Immo obscura for-
tasse nobiS. Sed sint falsa quaedam, contra vera
quid dicimus? quae quidem multo plura evenirent,
si ad quietem integri iremus Nunc onusti cibo et
vino perturbata et confusa cernimus, Vide quid So·
crates in Platonis Politia loquatur. Dicit enim:
“Cum dormientibus ea pars animi, quae mentis et
rationis sit particepS, sopita langueat, illa autem, in
qua feritas quaedam sit atque agrestis immanitaS,
cum sit immoderato tumefacta potu atque pastu, ex-
sultare eam in somno immoderateque iactari. Ita-
que huic omnia visa obiciuntur a mente ac ratione
vacua, ut aut cum matre corpus miscere videatur aut
cum quovis alio vel homine vel de0, saepe belua, at-
que etiam trucidare aliquem et impie cruentari mul-
taque facere impure atque taetre cum temeritate et
impudentia. 61. At qui salubri et moderato cultu
atque victu quieti se tradiderit, ea parte animi, quae
“ mentis et consilii est, agitata ct erecta saturataque

