ΗΒ. 1., CAP. xxx-xxxii„ ς ‹xi-70. 171

Iamque mari magno classis cita
Texitur: exitium examen rapit:
Adveniet, fera velivolantibus

Navibus complebit manus litora.

XXXII. 68. Tragoedias loqui videor et fabulas
At ex tc ipso non commenticiam rem, sed factam
’ eiusdem generis audivi: G. Coponium ad tc venisse
DyrrhachiO, cum praetorio imperio classi Rhodiae
praeesset, cum primis hominem prudentem atque
doctum, eumque dixisse remigem quendam e quin-
queremi Rhodiorum vaticinatum madefactum iri mi-
nus xxx diebus Graeciam sanguine, rapinas Dyrrha-
chii et conscensionem in naves cum fuga fugienti-
“ busque miserabilem respectum incendiorum fore, sed
Rhodiorum classi propinquum reditum ac domum
itionem dari: tum neque te ipsum non esse commo-
tum Marcumque Varronem et M. Catonem, qui tum
ibi erant, doctos homines, vehementer esse perterri-
tos: paucis sane post diebus ex Pharsalica fuga ve-
nisse Labienum: qui cum interitum exercitus nun-
tiavisset, reliqua vaticinationis brevi esse confecta.
69. Nam et ex horreis direptum effusumque fru-
mentum vias omnes angiportusque constraverat et
naves subito perterriti metu conscendistis et noctu
ad oppidum respicientes flagrantes onerarias, quas
incenderant militeS, quia sequi noluerant, videbatiS,
postremo a Rhodia classe deserti verum vatem fuisse
sensistis,

70. Exposui quam brevissime potui somnii et
furoris oracula quae carere dixeram arte. Quorum
amborum generum una ratio est, qua Cratippus no-
ster uti solet, animos hominum quadam ex parte ex-
trinsecus esse tractos et-haustos. Ex quo intellegi-
tur esse extra divinum animum humanus unde duca-
tur, humani autem animi eam partem, quae sensum,
quae motum, quae appetitum habeat, non esse ab ac-
tione corporis seiugatam: quae autem pars animi ra-
tionis atque intellegentiae sit particeps, eam tum

ἢ

