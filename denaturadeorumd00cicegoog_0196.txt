186 ‘ DE DIVINATIONE.

convinceret ostenderetque etiam philosophum, si ei
commodum esset, pecuniam facere posse, omnem
oleam, ante quam florere coepisset, in agro Milesio
coemisse dicitur. 112. Animadverterat fortasse qua-
dam scientia olearum ubertatem fore. Et quidem
idem primus defectionem solis, quae Astyage reg-
nante facta est, praedixisse fertur. L. Multa medici,
multa gubernatoreS‚ agricolae etiam multa praesen-
tiunt, sed nullam eorum divinationem voc0, ne illam
quidem, qua ab Anaximandro physico moniti Lace-
daemonii sunt, ut urbem et tecta linquerent armati-
que in agro excubarent, quod terrae motus instaret,
tum, cum et urbs tota corruit et ex monte Taygeto
extrema montis quasi puppis avulsa est. Ne Phere-
cydes quidem ille Pythagorae magister potius divi-
nus habebitur quam physicus, quod, cum vidisset
haustam aquam de iugi pute0, terrae motus dixit in·
stare. 113. N ec vero umquam animus hominis na-
turaliter divinat, nisi cum ita solutus est et vacum,
ut ei plane nihil sit cum corpore. Quod aut vatibus·
contingit aut dormientibus, Itaque ea duo genera a
Dicaearcho probantur et, ut dixi,‚a Cratippo nostro:
si propterea, quod ea proficiscuntur a natura, sint
summa sane, inodo ne sola: sin autem nihil esse in.
observatione putant, multa tollunt, quibus vitae ratio
continetur. Sed quoniam dant aliquid idque non
parvum vaticinationes cum somniis, nihil est quod
cum his magno opere pugnemuS, praesertim cum sint
qui omnino nullam divinationem probent. 114. Ergo
et ii, quorum animi spretis corporibus evolant atque
excurrunt seraa, ardore aliquo inflammati atque inci-
tati cernunt illa profect0‚ quae vaticinantes praenun-
tiant, multisque rebus inflammantur tales animi, qui
corporibus non inhaerent, ut ii, qui sono quodam vor
cum et Phrygiis cantibus incitantur. Multos nemo-
ra silvaeque‚ multos amnes aut maria commovent, quo·
rum furibunda mens videt ante multo quae sunt futu·
ra. Quo de genere illa sunt:

