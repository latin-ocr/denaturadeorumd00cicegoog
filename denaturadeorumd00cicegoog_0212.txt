202 DE DIVINATIONE.

lun-aekpraedieuntur in multos annos ab iis, qui side-
rum [cursus et] motus numeris persequuntur. Ea
praedicunt enim, quae naturae necessitas perfectura
est. Vident ex constantissimo motu lunae, quando
illa e regione solis facta incurrat in umbram terrae,
quae est meta noctiS, ut eam obscurari necesse sit,
quandoque eadem luna subiecta atque opposita·soli
» nostris oculis eius lumen obscuret, quo in signo
quaeque errantium stellarum quoque tempore futura
sit, qui exortus quoque die signi alicuius aut qui oc-
casus futurus sit. Haec qui ante dicunt quam ratio·
nem sequantur vides, VII. 18. Qui thesaurum in·
ventum iri aut hereditatem venturam dicunt quid
sequuntur? aut in qua rerum natura inest id futu-
rum? Quod si haec eaque, quae sunt eiusdem gene-
ris, habent aliquam talem necessitatem, quid est tan-
dem quod casu fieri aut forte fortuna putemus}
Nihil enim est tam contrarium rationi et constantiae
’ quam fortuna, ut mihi ne in deum quidem cadere
videatur ut sciat quid casu ct fortuito futurum sit.
Si enim scit, certe-illud eveniet: sin certe eveniet,
nulla fortuna est: cst autem fortuna: rerum igitur
fortuitarum nulla praesensio est. 19. Aut si negas
>esse fortunam et omnia, quae fiunt quaeque futura
sunt, ex omni aeternitate definita dicis esse fataliter,
muta definitionem divinationis, quam dicebas prae-
sensionem esse rerum fortuitarum. Si enim nihil
fieri potest, nihil accidere, nihil evenire, nisi quod ab
omni aeternitate certum fuerit esse futurum rato
tempore, quae potest esse fortuna? qua sublata qui
locus est divinationi? quae a te fortuitarum rerum
est dicta praesensio, Quamquam dicebas omnia,
quae fierent futurave essent, fato contineri. Anile
sane et plenum superstitionis fati nomen ipsum:
sed tamen apud Stoicos de isto fato multa dicuntur:
de quo aliaS, nunc quod necesse est. VIII. 20. Si
omnia fato, quid mihi divinatio prodest? Quod
enim ia, qui divinat, praedicit, id vero futurum est,

