204 DE DIVINATIONE.

Marcone Crasso putas utile fuisse tum, cum maxi-
mis opibus fortunisque florebat, scire sibi interfecto ’
Publio filio exercituque deleto trans Euphratem cum
ignominia et dedecore esse pereundum? An Cn,
Pompeium censes tribus suis consulatibuS, tribus tri-
umphis maximarum rerum gloria laetaturum fuisse,
si sciret se in solitudine Aegyptiorum trucidatum iri
amisso exercitu, post mortem vero ea consecutura,
quae sine lacrimis non possumus dicere? 23. Quid
vero Caesarem putamus si divinasset fore ut in eo
senatu, quem maiore ex parte ipse cooptasset, in cu-
ria Pompeia, ante ipsius Pompei simulacrum, tot
centurionibus suis inspectantibuS, a nobilissimis civi-.
buS, partim etiam a se omnibus rebus ornatiS, truci-
· datus ita iaceret, ut ad eius corpus non modo amico-
rum, sed ne servorum quidem quisquam accederet,
quo cruciatu animi vitam acturum fuisse! Certe
igitur ignoratio futurorum malorum utilior est quam
scientia. 24. Nam illud quidem dici, praesertim a
Stoicis, nullo modo potest: ‘⁴ Non isset ad arma
Pompeius: non transisset Crassus Euphratem: ,non
suscepisset bellum civile Caesar.” N on igitur fata-
les exitus habuerunt. Vultis autem evenire omnia
fato : nihil ergo illis profuisset divinare. Atque
etiam omnem fructum vitae superioris perdidissent.
Quid enim posset iis esse laetum exitus suos cogitan-
tibus? Ita, quoquo se veterint Stoici, iaceat necesse
est omnis eorum sollertia. Si enim id, quod eventu-
rum est, vel hoc vel illo modo potest evenire, fortuna
valet plurimum. Quae autem fortuita sunt, certa
esse non possunt. Sin autem certum est quid qua-
que de re quoque tempore futurum sit, quid est quod
me adiuvent haruspices cum res tristissimas por-
tendi dixerunt?

X. 25. Addunt ad extremum omnia levius casura
rebus divinis procuratis, Si [enim] nihil fit extra
fatum, nihil levari re divina potest. Hoc sentit Ho-
merus, cum querentem Iovem inducit, quod Sarpe-

