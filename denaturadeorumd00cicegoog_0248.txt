238 · DE DIVINATIONE.

Primum Latine Apollo numquam locutus est. Dein·
de ista sors inaudita Graecis est. Praeterea Pyrrhi
temporibus iam Apollo versus facere desierat. Post-
rem0, quamquam semper fuit, ut apud Ennium est,

. . . . stolidum genus Aeacidarum,
Bellipotentes sunt magis quam sapientipotentes,

tamen hanc amphiboliam versus intellegere potuis-
set, “ vincere te Romanos ” nihilo magis in se quam
in Romanos valere. Nam illa amphibolia, quae Croe-
sum decepit, vel Chrysippum potuisset fallere, haec
vero ne Epicurum quidem. LVII. 11¹7. Sed, quod
caput est, cur isto modo iam oracula Delphis non
eduntur, non modo nostra aetate, sed iam diu, iam
ut nihil possit esse contemptius? Hoc loco cum ur·
gentur, evanuisse aiunt vetustate vim loci xeius, unde
anhelitus ille terrae fieret, quo Pythia mente incitata
oracula ederet. De vino aut salsamento putes loqui,
quae evanescunt vetustate. De vi loci agitur neque
solum naturali, sed etiam divina, quae quo tandem
modo evanuit? Vetustate, inquies Quae vetustas
est quae vim divinam conficere possit? quid tam di-
vinum autem quam adflatus ex terra mentem ita mo-
vens, ut eam providam rerum futurarum efficiat, ut
ea non modo cernat multo ante, sed etiam numero
versuque pronuntiet? Quando autem ista vis evanu-
it? An postquam homines minus creduli esse coe-
perunt? 118. Demosthenes quidem, qui abhinc an·
nos prope ccc fuit, iam tum φιλιππίζειν Pythiam di·
cebat, id est, quasi cum Philippo facere. Hoc autem
eo spectabat, ut eam a Philippo corruptam diceret.
Quo licet existimare in aliis quoque oraculis Delphi-
cis aliquid non sinceri fuisse. Sed nescio quo modo
isti philosophi superstitiosi et paene fanatici quidvis
malle videntur quam se non ineptos, Evanuisse ma-
vultis et exstinctum esse id, quod, si umquam fuis- ,
set, certe aeternum esset, quam ea, quae non sunt
credenda, non credere.

