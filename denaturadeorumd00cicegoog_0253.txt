Lm. 11„ CAP. Ian-LXIV.. ς 127-133. 243

se. 130. Chrysippus quidem divinationem definit
his verbis, “ vim cognoscentem et videntem et expli-
cantem signa quae a dis hominibus portendantur,”
officium autem esse eius praenoscere di erga homi-
nes mentc qua sint quidque significent quem ad mo-
dumque ea procurentur atque expientur. Idemque
somniorum coniectionem definit hoc mode, “ esse
vim cernentem et explanantem, quae a dis homini-
bus significentur in somniS.” Quid ergo? ad haec
mediocri opus est prudentia an et ingenio praestanti
et eruditione perfecta? Talem autem cognovimus
neminem. LXIV. 131. Vide igitur ne, etiam si
divinationem tibi esse concessero, quod numquam
faciam, neminem tamen divinum reperire possimus.
Qualis autem ista mens est deorum, si neque ea no-
bis significant in somniS‚ quae ipsi per nos intellega-
111118, neque ea, quorum interpretes habere possimus?
Similes enim sunt di, si ea nobis obiciunt, quorum
neque scientiam neque explanatorem habeamuS, tam-
quam si Poeni aut Hispani in senatu nostro loque-
rentur sine interprete. 132. Iam vero quo pertinent
· obscuritates et aenigmata somniorum? Intellegi
enirn a nobis di velle debebant ea, quae nostra causa
nos monerent. Quid? poeta nem0, nemo physicus
obscurus? Ille vero nimis etiam obscurus Euphori-
on. 133. At non Homerus, Uter igitur melior?
Valde Heraclitus obscurus, minime Democritus.
Num igitur conferendi? Mea causa me mones quod
non intellegam? Quid me igitur mones? Ut si
quis medicus aegroto imperet, ut sumat

Terrigenam, herbigradam, domiportam, sanguine cassam

potius quam hominum more “ cochleam ” dicere.
Nam Pacuvianus Amphio:

Quadrupes tardigrada, agrestis, humiliS, aspera,
Capite brevi, cervice anguina, aspectu truci,
Eviscerata, inanima, cum animali son0,

cum dixisset obscurius, tum Astici respondent:

