248 DE DIVINATIONE.

rere quaedam matrona cupiens dubitans essetne prae·
gnans visa est inquiete obsignatam habere naturam.
Rettulit. Negavit eam, quoniam obsignata fuisset,
concipere potuisse. At alter praegnantem esse dixit.
Nam inane obsignari nihil solere. Quae est ista ars
coniectoris eludentis ingenio? An ea, quae dixi, et
innumerabilia, quae collecta habent Stoici, quicquam
significant nisi acumen hominum ex similitudine ali-
qua coniecturam modo huc, modo illuc ducentium?
Medici signa quaedam habent ex venis ct ex spiritu
aegroti, multisque ex aliis futura praesentiunt. Gu-
bernatores cum exsultantes loligines viderunt aut del-

phinos se in portum conicienteS, tempestatem signi· .

ficari putant. Haec ratione explicari et ad naturam
facile revocari possunt, ea vero, quae paulo ante dixi„
nullo mod0. ·

LXXI. 146. At enim observatio diuturna—haec
enim pars una restat—notandis rebus fecit artem.
Ain tandem? somnia observari possunt? Quonam
modo? Sunt enim innumerabiles varietates. Nihil
tam praepostere, tam incondite, tam monstruose eo-
gitari potest quod non possimus somniare. Quo
modo igitur haec infinita et semper nova aut me-
moria complecti aut observando notare possumus?
Astrologi motus errantium stellarum notaverunt.
Inventus est enim ordo in iis stellis», qui non putaba-
tur. Cedo tandem qui sit ordo aut quae concursa-
tio somniorum? Quo modo autem distingui possunt
vera somnia a falsiS, cum eadem et aliis aliter evadant
et iisdem non semper eodem modo? ut mihi mirum
videatur, cum mendaci homini ne verum quidem di-
centi credere soleamuS, quo modo isti, si somnium
verum evasit aliquod, non ex multis potius uni fidem
derogent quam ex uno innumerabilia confirment.

147. Si igitur neque deus est effector somniorum
neque naturae societas ulla cum somniis neque ob-
servatione inveniri potuit scientia, effectum est ut
nihil prorsus somniis tribuendum sit, praesertim cum

θ

