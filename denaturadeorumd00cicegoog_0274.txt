· 264 DE FATO.

babat et nimis inconsiderate concludi hanc rationem
putabat. Itaque premebat alio modo nec ullam ad-
hibebat calumniam: cuius erat haec conclusio ‘⁴ Si-
omnia antecedentibus causis fiunt, omnia naturali
colligatione conserte contexteque fiunt. Quod si ita
est, omnia necessitas efficit. Id si verum est, nihil

est in nostra potestate. Est autem aliquid in nostra
potestate. At, si omnia fato fiunt, omnia causis ante·
cedentibus fiunt. Non igitur fato fiunt quaecumque

fiunt.’' 32. Haec artius astringi ratio non potest.

-Nam si quis ,velit idem referre atque ita dicere “ Si

omne futurum ex aeternitate verum est, ut ita certe

eveniat, quem ad modum sit futurum, omnia necesse

est colligatione naturali conserte contexteque fieri ”

nihil dicat. Multum enim differt utrum causa natu-

ralis ex aeternitate futura vera efficiat an etiam sine

aeternitate naturali, futura qua-:2 sint, ea vera esse

possint intellegi. Itaque dicebat Carneades ne Apol-

linem quidem futura posse dicere, nisi ea, quorum

causas natura ita contineret, ut ea fieri necesse esset.

33. Quid enim spectans deus ipse diceret Marcellum,

eum, qui ter consul fuit, in mari esse periturum?

Erat hoc quidem verum ex aeternitate, sed causas id

efficientes non habebat. Ita ne praeterita quidem

ea, quorum nulla signa tamquam vestigia exstarent,

Apollini nota esse censebat, quo minus futural Cau-

sis enim efficientibus quamque rem cognitis posse

denique sciri quid futurum esset. Ergo nec de Oe-

dipode potuisse Apollinem praedicere nullis in rerum

natura causis praepositiS, cur ab eo patrem interfici

necesse esset, nec quicquam eius modi.

XV. Quocirca, si Stoicis, qui omnia fato fieri di-
cunt, consentaneum est huius modi oracula cetera-
que, quae ad divinationem pertinere dicuntur, com·
probare, iis autem, qui, quae futura sunt, ea vera esse
ex aeternitate dicunt, non idem dicendum est, vide
ne non eadem sit illorum causa et Stoicorum. Hi
enim urgentur angustius, illorum ratio soluta ac li-

